{"url": "https://fi.wikipedia.org/wiki/Feeniksin_kilta", "content": "Feeniksin kilta \u2013 Wikipedia \n Feeniksin kilta   \n Kohteesta Wikipedia   \n\t\t\t\t\tLoikkaa:\t\t\t\t\t valikkoon , \t\t\t\t\t hakuun \n Sis\u00e4llysluettelo \n 1   Historia \n 2   J\u00e4senet \n 2.1   Alkuper\u00e4isen Feeniksin killan j\u00e4senet \n 2.2   Uudelleen perustetun Feeniksin killan tunnetut j\u00e4senet \n 2.3   Dedalus Diggle \n 2.4   Elfias Doze \n 2.5   Arabella Figg \n 2.6   Hestia Jones \n 2.7   Alice Longbottom \n 2.8   Frank Longbottom \n 2.9   Sturgis Podmore \n 2.10   Edward Tonks \n 2.11   Nymfadora Tonks \n 2.12   Mundungus Fletcher \n 2.13   Sirius Musta \n 3   L\u00e4hteet \n 3.1   Viitteet \n Feeniksin kilta  ( engl.   Order of the Phoenix ) on kuvitteellinen salaj\u00e4rjest\u00f6  J. K. Rowlingin  kirjoittamissa  Harry Potter  -kirjoissa.  Albus Dumbledore  perusti j\u00e4rjest\u00f6n vastustaakseen  lordi Voldemortia  ja t\u00e4m\u00e4n  kuolonsy\u00f6ji\u00e4 . \n Varoitus: \u00a0\u00a0Seuraava kirjoitus  paljastaa yksityiskohtia juonesta . \n Historia [ muokkaa  |  muokkaa wikiteksti\u00e4 ] \n Feeniksin kilta on  Tylypahkan  velhokoulun  rehtorin   Albus Dumbledoren  perustama j\u00e4rjest\u00f6, jonka teht\u00e4v\u00e4n\u00e4 on vastustaa  lordi Voldemortia  ja  kuolonsy\u00f6ji\u00e4 . Feeniksin killan p\u00e4\u00e4majana on Kalmanhanaukio 12, Lontoo, joka on my\u00f6s  Sirius Mustan  lapsuuden koti. Dumbledoren ohella killan alkuper\u00e4isiin j\u00e4seniin kuuluivat muun muassa  Harry Potterin  vanhemmat  James  ja  Lily Potter ,  Remus Lupin ,  Sirius Musta  ja  Alastor Vauhkomieli . Kilta hajosi, kun Voldemort katosi tapettuaan James ja Lily Potterin ja yritetty\u00e4\u00e4n tappaa heid\u00e4n poikansa Harryn. Voldemortin uskottiin kuolleen, eik\u00e4 h\u00e4nt\u00e4 vastustavaa j\u00e4rjest\u00f6\u00e4 katsottu en\u00e4\u00e4 tarpeelliseksi. \n Voldemortin palatessa kirjassa  Harry Potter ja liekehtiv\u00e4 pikari  Dumbledore perustaa Feeniksin killan uudelleen. \n J\u00e4senet [ muokkaa  |  muokkaa wikiteksti\u00e4 ] \n Alkuper\u00e4isen Feeniksin killan j\u00e4senet \n Edgar Bones \n Armas Dearborn \n Dedalus Diggle \n Elfias Doze \n Aberforth Dumbledore \n Albus Dumbledore \n Benjy Fenwick \n Rubeus Hagrid \n Alice Longbottom \n Frank Longbottom \n Remus Lupin \n Minerva McGarmiwa \n Marlene McKinnon \n Sirius Musta \n Tabita Niittu \n Dorcas Meadowes \n Peter Piskuilan \n Sturgis Podmore \n James Potter \n Lily Potter \n Fabian Prewett \n Gideon Prewett \n Emmeline Vance \n Alastor \"Villisilm\u00e4\" Vauhkomieli \n Uudelleen perustetun Feeniksin killan tunnetut j\u00e4senet \n Dedalus Diggle \n Aberforth Dumbledore \n Albus Dumbledore \n Elfias Doze \n Arabella Figg \n Mundungus Fletcher \n Hermione Granger \n Rubeus Hagrid \n Hestia Jones \n Remus Lupin \n Olympe Maxime  (liittolainen) \n Minerva McGarmiwa \n Sirius Musta \n Sturgis Podmore \n Harry Potter \n Kingsley Kahlesalpa \n Severus Kalkaros \n Muriel Prewett  (liittolainen) \n Nymfadora Tonks \n Emmeline Vance \n Alastor \"Villisilm\u00e4\" Vauhkomieli \n Arthur Weasley \n Bill Weasley \n Charlie Weasley \n Fred Weasley \n George Weasley \n Molly Weasley \n Ron Weasley \n Dedalus Diggle [ muokkaa  |  muokkaa wikiteksti\u00e4 ] \n Dedalus Diggle  on yksi Feeniksin killan alkuper\u00e4isist\u00e4 j\u00e4senist\u00e4.  Tylypahkan  opettaja  Professori McGarmiva  ep\u00e4ili h\u00e4nt\u00e4 t\u00e4hdenlentojen loihtimisesta Kentiss\u00e4  Lordi Voldemortin  kukistuttua sin\u00e4 y\u00f6n\u00e4, kun Harry Potterin vanhemmat kuolivat. Harry tapaa Digglen  Viistokujalla   Vuotavassa noidankattilassa , kun Harry on ostamassa  Tylypahkaa  varten koulutarvikkeitaan, ja Dedalus ilahtuu, kun Harry sanoo n\u00e4hneens\u00e4 h\u00e4net ennenkin ( Petunia-t\u00e4ti  sai s\u00e4tkyn, kun Dedalus kumarsi Harrylle ruokakaupassa). Viimeisess\u00e4 kirjassa Dedalus Diggle ottaa  Hestia Jonesin  kanssa  Dursleyn  perheen huostaansa ja he pakenevat, jottei Voldemort saisi heit\u00e4. Kuolonsy\u00f6j\u00e4t polttivat Digglen talon vallattuaan taikaministeri\u00f6n, mutta Diggle ei ollut paikalla. \n Elfias Doze [ muokkaa  |  muokkaa wikiteksti\u00e4 ] \n Elfias Doze  ( engl.   Elphias Doge ) on yksi Feeniksin killan alkuper\u00e4isist\u00e4 j\u00e4senist\u00e4. H\u00e4n on Albus Dumbledoren pitk\u00e4aikainen yst\u00e4v\u00e4 jo heid\u00e4n Tylypahkan-opiskeluajoiltaan. Doze on siis suunnilleen yht\u00e4 vanha kuin Dumbledore. Tavallisesti h\u00e4net on mainittu vain ohimennen, mutta kirjassa  Harry Potter ja kuoleman varjelukset  Harry tapaa h\u00e4net Billin ja Fleurin h\u00e4iss\u00e4, ja Doze ja Harry keskustelevat Dumbledoresta, joka oli Elfiaksen hyv\u00e4 yst\u00e4v\u00e4. \n Arabella Figg [ muokkaa  |  muokkaa wikiteksti\u00e4 ] \n Arabella Doreen Figg [1]  on hieman h\u00f6per\u00f6 vanha nainen, joka asuu nelj\u00e4n  kissansa  kanssa kaalinhajuisessa kodissaan Likusteritiell\u00e4.  Harry  on joutunut viett\u00e4m\u00e4\u00e4n aikaa h\u00e4nen luonaan, kun  Dursleyt  ovat halunneet h\u00e4net pois jaloista. Kirjassa  Harry Potter ja Feeniksin kilta  rouva Figg paljastaa olevansa  surkki , jonka teht\u00e4v\u00e4n\u00e4 on ollut pit\u00e4\u00e4 Harrya silm\u00e4ll\u00e4. \n Hestia Jones [ muokkaa  |  muokkaa wikiteksti\u00e4 ] \n Hestia Jones  on Feeniksin killan j\u00e4sen. Jonesilla on musta tukka ja punaiset posket. Jones kohtasi Harryn ensimm\u00e4isen kerran, kun h\u00e4n tuli hakemaan Harrya Dursleyilta Kalmanhanaukio 12:sta ja h\u00e4n ihmetteli perunankuorimaveist\u00e4 Dursleyiden keitti\u00f6ss\u00e4 sanoen sen olevan hauska. My\u00f6hemmin Jones yhdess\u00e4  Dedalus Digglen  kanssa evakuoivat Dursleyt turvaan, jotteivat kuolonsy\u00f6j\u00e4t saisi heit\u00e4. Hestia piti pahana sit\u00e4 etteiv\u00e4t Dursleyt v\u00e4litt\u00e4neet Harrysta ja etteiv\u00e4t tienneet minne Harry vied\u00e4\u00e4n. \n Alice Longbottom [ muokkaa  |  muokkaa wikiteksti\u00e4 ] \n Alice Longbottom  on  Neville Longbottomin  \u00e4iti, joka ty\u00f6skenteli miehens\u00e4  Frank Longbottomin  kanssa  aurorina   Taikaministeri\u00f6ss\u00e4 . H\u00e4n joutui kuitenkin loppuel\u00e4m\u00e4kseen  sairaalaan   Bellatrix Lestrangen ,  Rodolphus Lestrangen ,  Rabastan Lestrangen  ja  Bartemius Kyyry nuoremman  h\u00e4neen ja h\u00e4nen mieheens\u00e4 loihtiman  kidutuskirouksen  vuoksi. Toisin kuin miehens\u00e4 h\u00e4n on sen verran j\u00e4rjiss\u00e4\u00e4n, ett\u00e4 ojentaa Nevillelle joka tapaamisella yhden tai useita huolellisesti siistittyj\u00e4 makeisten k\u00e4\u00e4reit\u00e4 \u2013 jotka poika tallettaa uskollisesti, vaikka iso\u00e4iti k\u00e4skee heitt\u00e4\u00e4 ne pois. \n Frank Longbottom [ muokkaa  |  muokkaa wikiteksti\u00e4 ] \n Frank Longbottom  on Neville Longbottomin is\u00e4, joka oli menestyksek\u00e4s aurori. H\u00e4n on ollut pysyv\u00e4sti vaimonsa kanssa  Pyh\u00e4n Mungon taikatautien ja vammojen sairaalassa  sen j\u00e4lkeen kun Bellatrix Lestrange, Rodolphus Lestrange, Rabastan Lestrange ja Bartemius Kyyry Jr. kiduttivat heid\u00e4t l\u00e4hes kuoliaaksi kidutuskirouksen avulla. Frank on niin pahoin vammautunut, ettei tunne edes poikaansa, joka k\u00e4y uskollisesti katsomassa vanhempiaan. \n Sturgis Podmore [ muokkaa  |  muokkaa wikiteksti\u00e4 ] \n Sturgis Podmore  on Feeniksin killan j\u00e4sen. Strugis joutuu Azkabaniin teoksessa  Harry Potter ja Feeniksin kilta , koska Lucius Malfoy yll\u00e4tt\u00e4\u00e4 h\u00e4net n\u00e4kym\u00e4tt\u00f6myysviitan alta ministeri\u00f6ss\u00e4 ja loitsii h\u00e4neen komennuskirouksen. Kirouksen vuoksi Podmore yritt\u00e4\u00e4 murtautua Taikaministeri\u00f6n Salaper\u00e4isyyksien osastoon. H\u00e4net tuomitaan t\u00e4st\u00e4 hyv\u00e4st\u00e4 kuudeksi kuukaudeksi Azkabaniin. \n Edward Tonks [ muokkaa  |  muokkaa wikiteksti\u00e4 ] \n Edward  Ted  Tonks  on Nymfadora Tonksin is\u00e4. Ted oli j\u00e4stisyntyinen ja h\u00e4nen vaimonsa oli  Andromeda Musta . Ted liittyi Feeniksin kiltaan yhdess\u00e4 tytt\u00e4rens\u00e4 kanssa Voldemortin noustua uudelleen valtaan. Seitsem\u00e4n Potterin taistelussa Ted tarjosi kotiaan turvataloksi muille. Harryn ja Hagridin saavuttua Ted paransi Harryn vammat. Kun kuolonsy\u00f6j\u00e4t valtasivat taikaministeri\u00f6n ja alkoivat vainota j\u00e4stisyntyisi\u00e4 Ted joutui pakenemaan, mutta Harmaasel\u00e4n johtama ryhm\u00e4 sai h\u00e4net kiinni ja Ted sai taistelussa surmansa. Lupin ja Nymfadora my\u00f6hemmin nimesiv\u00e4t poikansa Tediksi kunnioittaakseen h\u00e4nen muistoaan. Tedin kuolemasta ilmoitettiin my\u00f6hmmin Pottervahdissa. \n Nymfadora Tonks [ muokkaa  |  muokkaa wikiteksti\u00e4 ] \n Harry Potter  -hahmo \n Nymfadora Tonks \n Sukupuoli \n nainen \n Hiusten v\u00e4ri \n yleens\u00e4 pinkit \n Silmien v\u00e4ri \n vihre\u00e4t \n Tupa \n Puuskupuh \n Ammatti \n Aurori \n Lojaalius \n Feeniksin kilta \n N\u00e4yttelij\u00e4 \n Natalia Tena \n Ensiesiintyminen \n Harry Potter ja Feeniksin kilta \n Nymfadora Tonks  ( engl.   Nymphadora Tonks ) ( 1973  \u2014  2. toukokuuta   1998 ) [2]  ty\u00f6skenteli taikaministeri\u00f6ss\u00e4 aurorina. Nymfadora oli my\u00f6s  metamorfimaagi [3]  \u2013 h\u00e4n pystyi siis muuttamaan ulkomuotoaan halutessaan. Tonks oli Sirius Mustan lempiserkun Andromedan tyt\u00e4r. [4] \n Nymfadora oli mukana taistelussa  kuolonsy\u00f6ji\u00e4  vastaan, kun kuolonsy\u00f6j\u00e4t ja  lordi Voldemort  huijaavat Harryn ansaan. Sirius Musta saa surmansa samassa taistelussa. Tonks inhosi etunime\u00e4\u00e4n ja pyysi usein ett\u00e4 h\u00e4nt\u00e4 kutsuttaisiin vain sukunimell\u00e4. [5]  Kirjassa  Harry Potter ja puoliverinen prinssi  Siriuksen kuoleman j\u00e4lkeen Harry ep\u00e4ilee Tonksin olleen rakastunut Siriukseen, [6]  sill\u00e4 Tonks ei en\u00e4\u00e4 muuttanut ulkon\u00e4k\u00f6\u00e4\u00e4n, oli masentunut ja h\u00e4nen  suojeliuksensa  oli muuttunut ihmissudeksi. [7]  Lopulta k\u00e4y ilmi ett\u00e4 Tonks oli rakastunut  Remus Lupiniin . [8] \n Kotikolossa  jouluaterian \u00e4\u00e4ress\u00e4 Harry ep\u00e4ilee, ett\u00e4 rouva Weasley olisi mieluummin ottanut  Fleur Delacourin  sijasta Tonksin mini\u00e4kseen. Kyseess\u00e4 oli kuitenkin Harryn v\u00e4\u00e4rink\u00e4sitys. Tosiasiassa Molly yritti kannustaa Tonksia ja Lupinia yhteen. Teoksessa  Harry Potter ja puoliverinen prinssi  paljastuu, kuinka ihastunut Tonks Lupiniin lopulta oli. \n Kirjassa  Harry Potter ja kuoleman varjelukset  Nymfadora Tonks menee naimisiin Remus Lupinin kanssa. Heille syntyy poika, jonka he nime\u00e4v\u00e4t Tonksin edesmenneen is\u00e4n, Tedin, mukaan Teddy Remus Lupiniksi. Harrysta tulee Teddyn kummiset\u00e4. Kirjan lopussa k\u00e4yt\u00e4v\u00e4ss\u00e4 Tylypahkan taistelussa Nymfadora ja h\u00e4nen aviomiehens\u00e4 Lupin kuolevat kuolonsy\u00f6jien tekem\u00e4\u00e4n tappokiroukseen. Bellatrix tappoi Nymfadoran ja Dolohov Lupinin. \n Tonksia elokuvissa n\u00e4yttelee  Natalia Tena . \n Mundungus Fletcher [ muokkaa  |  muokkaa wikiteksti\u00e4 ] \n Mundungus \u201dDung\u201d Fletcher [9]  on varas \u2013 mutta hyv\u00e4syd\u00e4minen velho. H\u00e4net on m\u00e4\u00e4r\u00e4tty vartioimaan  Harry Potteria  kirjassa  Harry Potter ja Feeniksin kilta , mutta kun h\u00e4n sai kuulla er\u00e4\u00e4st\u00e4 halvasta noidankattilasta joka on ilmeisesti lumottu, h\u00e4n l\u00e4hti pois Likusteritielt\u00e4 Surreysta. \n T\u00e4m\u00e4 osoittautuu suureksi virheeksi, sill\u00e4 heti sen j\u00e4lkeen  ankeuttajat  hy\u00f6kk\u00e4\u00e4v\u00e4t Harryn ja  Dudleyn  kimppuun Magnoliakaaren ja Visteriav\u00e4yl\u00e4n v\u00e4lisell\u00e4 kujalla. [10]  Mundungus toimitti my\u00f6s  Fred ja George Weasleylle  tarvikkeita pilapuotia varten. \n Albus Dumbledore  tiet\u00e4\u00e4 Mundungusin ep\u00e4luotettavuudesta mutta pit\u00e4\u00e4 t\u00e4m\u00e4n tarkoituksella mukana Feeniksin killassa: herk\u00e4sti puolta vaihtavan roiston avulla on \u00e4\u00e4rimm\u00e4isen yksinkertaista sy\u00f6tt\u00e4\u00e4 v\u00e4\u00e4ri\u00e4 tietoja vastapuolelle siten, ettei kukaan aavistakaan asiaa. \n Mundungus osoittautuu t\u00e4rke\u00e4ksi hahmoksi teoksessa  Harry Potter ja kuoleman varjelukset . Harry, Hermione ja Ron saavat tiet\u00e4\u00e4 Mundungusilta, mihin on kadonnut siihen asti merkitt\u00e4vin  hirnyrkki  eli  Luihuisen medaljonki : Mundungus on vienyt sen Kalmanhanaukio 12:sta ja yritt\u00e4nyt myyd\u00e4  Viistokujalla  \u2013 jolloin  Dolores Pimento  oli takavarikoinut sen. \n Sirius Musta [ muokkaa  |  muokkaa wikiteksti\u00e4 ] \n Sirius Musta  ( engl.   Sirius Black ) alias Anturajalka ( 1959 \u2013 1996 ) [11]  on  J. K. Rowlingin  kirjoittamissa  Harry Potter  -kirjoissa esiintyv\u00e4 henkil\u00f6hahmo. H\u00e4n on  Harry Potterin  kummiset\u00e4. Kirjoissa Siriusta kuvataan komeaksi ja nokkelaksi, ehk\u00e4 jopa hieman ylimieliseksi keppostelijaksi. Mustaa kutsutaan kirjoissa my\u00f6s lempinimell\u00e4 Anturajalka. Sirius on rekister\u00f6itym\u00e4t\u00f6n  animaagi ; h\u00e4n osaa muuttua suureksi mustaksi  koiraksi . Sirius on yksi harvoista Harry Potter -kirjojen henkil\u00f6ist\u00e4, joka ei pelk\u00e4\u00e4 lausua pimeyden lordi Voldemortin nime\u00e4. Feeniksin kilta pit\u00e4\u00e4 Siriuksen taloa p\u00e4\u00e4majanaan. \n Nimi \"Sirius\" viittaa t\u00e4hteen, joka tunnetaan my\u00f6s kansan suussa  Koirant\u00e4hten\u00e4 , koska se kuuluu Suuren koiran t\u00e4htikuvioon. \n Elokuvissa  Siriusta n\u00e4yttelee  Gary Oldman .  Feeniksin killassa  esiintyi my\u00f6s teini-ik\u00e4inen Sirius, jota esitti  James Walters . \n Siriuksen nuoruus oli erityisen onnetonta; h\u00e4n vihasi suurinta osaa sukulaisistaan, erityisesti \u00e4iti\u00e4\u00e4n. H\u00e4n ei noudattanut perheens\u00e4 puhdasverist\u00e4 elitismi\u00e4 ja paneutumista pime\u00e4n voimiin. Koulussa Siriuksen parhaat yst\u00e4v\u00e4t  James Potter ,  Remus Lupin  ja  Peter Piskuilan  kutsuivat itse\u00e4\u00e4n  Kelmeiksi  ja tuottivat opettajille kepposillaan runsaasti harmaita hiuksia. He my\u00f6s kiusasivat  Severus Kalkarosta , joka oli heid\u00e4n kanssaan samalla vuosikurssilla mutta  Luihuisessa . Valmistuttuaan Tylypahkasta Sirius pysyi Jamesin hyv\u00e4n\u00e4 yst\u00e4v\u00e4n\u00e4 ja oli jopa Jamesin bestman t\u00e4m\u00e4n menness\u00e4 naimisiin  Lilyn  kanssa. Kun parin poika Harry syntyi, Potterit kutsuivat Siriuksen kummised\u00e4ksi. Siriusta ep\u00e4iltiin Pottereiden olinpaikan paljastajaksi ja lis\u00e4ksi 12  j\u00e4stin  ja Peter Piskuilanin murhaajaksi. Sirius vangittiin  Azkabanin  velhovankilaan. Toisin kuin muut Azkabanin vangit, jotka yleens\u00e4 tulivat vankeudessa hulluiksi, Sirius pysyi selv\u00e4j\u00e4rkisen\u00e4, koska tiesi olevansa syyt\u00f6n. Sirius pystyi muuttumaan  animaagimuotoonsa  koiraksi tiet\u00e4en, etteiv\u00e4t  ankeuttajat  voi vaistota h\u00e4nen tunteitaan el\u00e4inmuodossa. Kaksitoista vuotta my\u00f6hemmin Sirius n\u00e4ki lehdess\u00e4 kuvan Weasleyn perheest\u00e4, jossa Ronin olkap\u00e4\u00e4ll\u00e4 istui rotta. Sirius tunnisti rotan v\u00e4litt\u00f6m\u00e4sti Peteriksi t\u00e4m\u00e4n animaagimuodossa. Tieto puhdisti h\u00e4nen mielens\u00e4. Laihduttuaan useita kiloja vankilassa h\u00e4n pystyi karkaamaan koiran hahmossa sellin kaltereiden v\u00e4list\u00e4. \n Teoksessa  Harry Potter ja Feeniksin kilta  Sirius lahjoittaa sukunsa ikiaikaisen kodin  Kalmanhanaukio 12 :n Feeniksin kilta -organisaation p\u00e4\u00e4majaksi, jolloin my\u00f6s h\u00e4n voi osallistua sen toimintaan. Sirius toimii ik\u00e4\u00e4n kuin Harryn veljen\u00e4 koko kirjan ajan, mutta Rowlingin mukaan \"Harry kaipaa is\u00e4hahmoa\". [12]  H\u00e4nen ja Harryn v\u00e4lille muodostuu my\u00f6s suuri luottamusside.  Bellatrix Lestrangen  ja Siriuksen v\u00e4lisen kaksintaistelun aikana Bellatrix iskee Siriusta kirouksella, joka lenn\u00e4tt\u00e4\u00e4 t\u00e4m\u00e4n mystisen mustan holvikaaren verhon l\u00e4vitse kuolemaan (elokuvaversiossa holvikaaressa ei ole verhoa). [13] \n Kirjassa  Harry Potter ja puoliverinen prinssi  Sirius tunnustetaan syytt\u00f6m\u00e4ksi \u2013 mutta valitettavasti liian my\u00f6h\u00e4\u00e4n. Harry perii Siriuksen omaisuuden, mukaan lukien talon Kalmanhanaukiolla, kotitonttu Oljon ja Hiinokan. Kirjassa my\u00f6s kerrotaan ett\u00e4 Sirius Musta on Narcissa Malfoyn serkku. Seitsem\u00e4nness\u00e4 kirjassa Harry kutsui Siriuksen hengen luokseen elpymiskiven avulla lohduttamaan Harrya t\u00e4m\u00e4n matkalla tulevaan kuolemaan. Siriuksen henki kertoi Harrylle kuoleman olevan kivuton ja k\u00e4yv\u00e4n nopeammin kuin nukahtaminen. \n L\u00e4hteet [ muokkaa  |  muokkaa wikiteksti\u00e4 ] \n Rowling, J. K.:\u00a0 Harry Potter ja Feeniksin kilta . (Harry Potter and the Order of the Phoenix, 2003.) Suomentanut Jaana Kapari. Tammi, 2004. \n Rowling, J. K.:\u00a0 Harry Potter ja puoliverinen prinssi . (Harry Potter and the Half-Blood Prince, 2005.) Suomentanut Jaana Kapari. Tammi, 2006. \n Rowling, J. K.:\u00a0 Harry Potter ja kuoleman varjelukset . (Harry Potter and the Deathly Hallows, 2007.) Suomentanut Jaana Kapari-Jatta. Tammi, 2008. \n Viitteet [ muokkaa  |  muokkaa wikiteksti\u00e4 ] \n \u2191   Lisa Waite Bunker:  Arabella Doreen Figg   5.1.2008. The Harry Potter Lexicon. Viitattu 9.2.2008.  (englanniksi) \n \u2191   Lisa Waite Bunker:  Nymphadora Tonks   10.1.2008. The Harry Potter Lexicon. Viitattu 9.2.2008.  (englanniksi) \n \u2191   Rowling 2004, s. 68\u201369. \n \u2191   Rowling 2004, s. 143. \n \u2191   Rowling 2004, s. 65. \n \u2191   Rowling 2006, s. 503. \n \u2191   Rowling 2006, s. 170. \n \u2191   Rowling 2006, s. 668\u2013669. \n \u2191   Lisa Waite Bunker:  Mundungus \u201dDung\u201d Fletcher   5.1.2008. The Harry Potter Lexicon. Viitattu 9.2.2008.  (englanniksi) \n \u2191   Rowling 2004, s. 179. \n \u2191   Lisa Waite Bunker:  Sirius Black   6.10.2007. The Harry Potter Lexicon. Viitattu 8.2.2008.  (englanniksi) \n \u2191   The Leaky Cauldron and MuggleNet interview Joanne Kathleen Rowling: Part Two \n \u2191   Rowling, J. K.:\u00a0 Harry Potter ja Feeniksin kilta , s. 972. (Harry Potter and the Order of the Phoenix, 2003.). Tammi, 2004. \n\t\t\t\t\t\tNoudettu kohteesta  https://fi.wikipedia.org/w/index.php?title=Feeniksin_kilta&oldid=16779207   \n Luokat :  Harry Potter -k\u00e4sitteet Harry Potter -hahmot Luettelot kirjallisuuden henkil\u00f6hahmoista   \n Navigointivalikko \n Henkil\u00f6kohtaiset ty\u00f6kalut \n Et ole kirjautunut Keskustelu Muokkaukset Luo tunnus Kirjaudu sis\u00e4\u00e4n   \n Nimiavaruudet \n Artikkeli Keskustelu   \n Kirjoitusj\u00e4rjestelm\u00e4t \n N\u00e4kym\u00e4t \n Lue Muokkaa Muokkaa wikiteksti\u00e4 N\u00e4yt\u00e4 historia   \n Muut \n Haku \n Valikko \n Etusivu Tietoja Wikipediasta Kaikki sivut Satunnainen artikkeli   \n Osallistuminen \n Ohje Kahvihuone Ajankohtaista Tuoreet odottavat muutokset Tuoreet muutokset Lahjoitukset   \n Ty\u00f6kalut \n T\u00e4nne viittaavat sivut Linkitettyjen sivujen muutokset Toimintosivut Ikilinkki Sivun tiedot Wikidata-kohde Viitetiedot   \n Tulosta tai vie \n Luo kirja Lataa PDF-tiedostona Tulostettava versio   \n Muilla kielill\u00e4 \n \u0627\u0644\u0639\u0631\u0628\u064a\u0629 Bahasa Indonesia Bahasa Melayu \u09ac\u09be\u0982\u09b2\u09be Bosanski Brezhoneg \u0411\u044a\u043b\u0433\u0430\u0440\u0441\u043a\u0438 Catal\u00e0 \u010ce\u0161tina Dansk Eesti English Espa\u00f1ol \u0641\u0627\u0631\u0633\u06cc Fran\u00e7ais \ud55c\uad6d\uc5b4 Hrvatski \u00cdslenska Italiano \u05e2\u05d1\u05e8\u05d9\u05ea \u10e5\u10d0\u10e0\u10d7\u10e3\u10da\u10d8 \u049a\u0430\u0437\u0430\u049b\u0448\u0430 Latina Lietuvi\u0173 Magyar \u041c\u0430\u043a\u0435\u0434\u043e\u043d\u0441\u043a\u0438 Nederlands \u65e5\u672c\u8a9e Norsk Norsk nynorsk Polski Portugu\u00eas Rom\u00e2n\u0103 \u0420\u0443\u0441\u0441\u043a\u0438\u0439 Sloven\u010dina \u0421\u0440\u043f\u0441\u043a\u0438 / srpski Srpskohrvatski / \u0441\u0440\u043f\u0441\u043a\u043e\u0445\u0440\u0432\u0430\u0442\u0441\u043a\u0438 Svenska \u0e44\u0e17\u0e22 Ti\u1ebfng Vi\u1ec7t T\u00fcrk\u00e7e \u0423\u043a\u0440\u0430\u0457\u043d\u0441\u044c\u043a\u0430 \u4e2d\u6587   \n Muokkaa linkkej\u00e4   \n  Sivua on viimeksi muutettu 21. syyskuuta 2017 kello 08.54. \n Teksti on saatavilla  Creative Commons Attribution/Share-Alike  -lisenssill\u00e4; lis\u00e4ehtoja voi sis\u00e4lty\u00e4.\nKatso  k\u00e4ytt\u00f6ehdot . \nWikipedia\u00ae on  Wikimedia Foundationin  rekister\u00f6im\u00e4 tavaramerkki. \n Ongelma artikkelissa? \n Tietosuojak\u00e4yt\u00e4nt\u00f6 \n Tietoja Wikipediasta \n Vastuuvapaus \n Kehitt\u00e4j\u00e4t \n Ev\u00e4stek\u00e4yt\u00e4nt\u00f6 \n Mobiilin\u00e4kym\u00e4"}