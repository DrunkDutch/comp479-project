{"url": "https://sv.wikipedia.org/wiki/Fenixorden_(fiktion)", "content": "Fenixorden (fiktion) \u2013 Wikipedia \n Fenixorden (fiktion)   \n Fr\u00e5n Wikipedia   \n\t\t\t\t\tHoppa till:\t\t\t\t\t navigering , \t\t\t\t\t s\u00f6k \n F\u00f6r andra betydelser, se  Fenixorden . \n Fenixorden \n F\u00f6rening i  Harry Potter \n Ledare \n Albus Dumbledore \n H\u00f6gkvarter \n Grimmaldiplan 12 , senare  Kr\u00e5kboet \n Syfte \n Att stoppa  Lord Voldemort  i hans syfte att utrota mugglare och mugglarf\u00f6dda. \n Fiender \n D\u00f6ds\u00e4tare \n F\u00f6rsta framtr\u00e4dande \n Harry Potter och Fenixorden \n Fenixorden  \u00e4r en fiktiv sammanslutning i b\u00f6ckerna om trollkarlen  Harry Potter . Fenixorden \u00e4r grundad av  Albus Dumbledore , och dess huvudsakliga uppgift \u00e4r att stoppa  Voldemort  och hans medarbetare,  d\u00f6ds\u00e4tarna . Valet av namn har inte f\u00f6rklarats i b\u00f6ckerna. Dumbledores  f\u00e5gel fenix ,  Fawkes  l\u00e4mnar ibland meddelanden \u00e5t medlemmar i orden, och han \u00e4r en sorts maskot \u00e5t Dumbledore, vars  patronus  tar Fawkes form. \n Inneh\u00e5ll \n 1   Skapande och syfte \n 2   Relation med ministeriet \n 3   Roll i b\u00f6ckerna \n 4   Medlemmar \n 4.1   Nuvarande k\u00e4nda medlemmar \n 4.1.1   Dedalus Diggle \n 4.1.2   Elphias Doge \n 4.1.3   Aberforth Dumbledore \n 4.1.4   Arabella Figg \n 4.1.5   Rubeus Hagrid \n 4.1.6   Hestia Jones \n 4.1.7   Minerva McGonagall \n 4.1.8   Sturgis Podmore \n 4.1.9   Kingsley Shacklebolt \n 4.1.10   Arthur Weasley \n 4.1.11   Bill Weasley \n 4.1.12   Charlie Weasley \n 4.1.13   Molly Weasley \n 4.2   Tveksamma medlemmar \n 4.2.1   Mundungus Fletcher \n 4.2.2   Olympe Maxime \n 4.2.3   Fred och George Weasley \n 4.2.4   Peter \"Slingersvans\" Pettigrew \n 4.2.5   Oliver Wood \n 4.3   Tidigare medlemmar \n 4.3.1   Edgar Bones \n 4.3.2   Sirius Black \n 4.3.3   Albus Dumbledore \n 4.3.4   Benjy Fenwick \n 4.3.5   Frank och Alice Longbottom \n 4.3.6   Remus Lupin \n 4.3.7   Marlene McKinnon \n 4.3.8   Dorcas Meadowes \n 4.3.9   Alastor \u201dMonster\u00f6gat\u201d Moody \n 4.3.10   James Potter \n 4.3.11   Lily Potter \n 4.3.12   Fabian och Gideon Prewett \n 4.3.13   Severus Snape \n 4.3.14   Nymphadora Tonks \n 4.3.15   Emmeline Vance \n 5   K\u00e4llor \n 6   Se \u00e4ven \n Skapande och syfte [ redigera  |  redigera wikitext ] \n Organisationens m\u00e5l var att besegra  Voldemort  under det F\u00f6rsta Kriget (tiden f\u00f6re  Harry Potter -b\u00f6ckerna). Organisationen f\u00f6rsvann samtidigt som  Voldemort . Orden hade f\u00f6rlorat m\u00e5nga medlemmar, som blivit m\u00f6rdade eller torterade till vansinne, och hade kanske inte st\u00e5tt ut mycket l\u00e4ngre. N\u00e4r Voldemort \u00e5terv\u00e4nde till makten i  Harry Potter och den flammande b\u00e4garen , \u00e5terupplivades Fenixorden bara en timme efter Voldemorts \u00e5terkomst, eftersom  Harry  genast informerade  Dumbledore  att Voldemort var tillbaka. Dumbledore skickade  Sirius Black  i form av en hund f\u00f6r att informera nyckelmedlemmar s\u00e5som  Arabella Figg ,  Mundungus Fletcher  och  Remus Lupin . \n Under det Andra Kriget hade orden sitt h\u00f6gkvarter p\u00e5  Grimmaldiplan 12 , som var  familjen Blacks  gamla hem i  London . Dumbledore var hemlighetsv\u00e4ktare f\u00f6r Fenixorden, vilket innebar att endast han kunde ber\u00e4tta exakt var det l\u00e5g. Andra \u00e4n hemlighetsv\u00e4ktaren kan veta var det ligger, men aldrig tala om det f\u00f6r n\u00e5gon annan. Eftersom ingen i hans f\u00f6rtrupp kan ber\u00e4tta det f\u00e5r Harry f\u00f6rsta g\u00e5ngen han ska dit en lapp med adressen som Dumbledore skrivit. \n Relation med ministeriet [ redigera  |  redigera wikitext ] \n Trots att  Dumbledore  och medlemmarna i Fenixorden trodde p\u00e5  Voldemorts  \u00e5terkomst, gjorde inte alla  Ministeriearbetarna   Trolldomsministeriet  det \u2013 och speciellt inte  Cornelius Fudge , sj\u00e4lvaste trolldomsministern. Fudge f\u00f6redrog att tro att Dumbledore spred rykten i ett f\u00f6rs\u00f6k att minska hans anseende som trolldomsminister. N\u00e5gra \u00e5r tidigare var st\u00f6det stort f\u00f6r att Dumbledore skulle bli trolldomsminister, men han ville stanna p\u00e5  Hogwarts . Fudge bombarderade Dumbledore med fr\u00e5gor om r\u00e5d under de f\u00f6rsta \u00e5ren han var minister. Detta s\u00e5dde fr\u00f6n av oresonlig f\u00f6rm\u00e5ga att lita p\u00e5 andra hos Fudge, och han trodde att Dumbledore skulle tillskansa sig makten och ta jobbet. I samband med Dumbledores korrekta p\u00e5st\u00e5enden om  Voldemorts  \u00e5terkomst, passade Fudge d\u00e4rf\u00f6r p\u00e5 att p\u00e5st\u00e5 att Dumbledore b\u00f6rjade bli senil p\u00e5 \u00e4ldre dagar. \n Trolldomsministeriet  tvingade trollkarlstidningen,  The Daily Prophet , att inte publicera n\u00e5gra historier som skulle f\u00e5  Dumbledore  eller  Harry  att framst\u00e5 som om de hade r\u00e4tt. Orden var tvungen att verka i hemlighet. Ministeriets anstr\u00e4ngning visade sig effektiv, och majoriteten av trollkarlsbefolkningen trodde att Dumbledore och Harry lj\u00f6g. Detta gynnade Voldemort och  d\u00f6ds\u00e4tarna , som under ett helt \u00e5r kunde sk\u00f6ta sina aff\u00e4rer i hemlighet, och de flesta trollkarlarna och h\u00e4xorna v\u00e4grade att erk\u00e4nna m\u00f6jligheten att de kunde existera. \n Dumbledore fick dock uppr\u00e4ttelse d\u00e5  Lord Voldemort  till slut s\u00e5gs i sj\u00e4lva  Trolldomsministeriet .  Fudge  var d\u00e5 tvungen att medge att Dumbledore hade haft r\u00e4tt. Som en konsekvens av Fudges handlingar tvingades han avg\u00e5 och ersattes av  Rufus Scrimgeour  som trolldomsminister i den sj\u00e4tte boken,  Harry Potter och halvblodsprinsen . \n Roll i b\u00f6ckerna [ redigera  |  redigera wikitext ] \n Fenixorden har st\u00e5tt f\u00f6r det mesta motst\u00e5ndet mot  Voldemort  och hans  d\u00f6ds\u00e4tare . Orden har varit ansvarig f\u00f6r att skydda  Harry  under hela hans liv. Orden (och sex Hogwartsmedlemmar fr\u00e5n  D.A. ) besegrade Voldemort och d\u00f6ds\u00e4tarna p\u00e5  Mysterieavdelningen  i  Harry Potter och Fenixorden , och var vittnen vid d\u00f6ds\u00e4tarnas attack i  Harry Potter och halvblodsprinsen . \n Medlemmar [ redigera  |  redigera wikitext ] \n Nuvarande k\u00e4nda medlemmar [ redigera  |  redigera wikitext ] \n Dedalus Diggle [ redigera  |  redigera wikitext ] \n Dedalus Diggle \n Harry Potter-rollfigur \n Sk\u00e5despelare \n David Brett \n Anknytning \n Lojalitet \n Fenixorden \n Information \n K\u00f6n \n Man \n H\u00e5rf\u00e4rg \n Vit \n Dedalus Diggle  \u00e4r en trollkarl och medlem av Fenixorden och var med i f\u00f6rtruppen, som hj\u00e4lpte  Harry  att rymma fr\u00e5n  familjen Dursley . Harry minns honom eftersom han en g\u00e5ng bugade f\u00f6r Harry utanf\u00f6r en aff\u00e4r innan han k\u00e4nde till den magiska v\u00e4rlden. I den f\u00f6rsta boken, d\u00e5 Harry t\u00e4nker p\u00e5 den scenen, minns han att moster  Petunia  var v\u00e4ldigt skr\u00e4md. I  Harry Potter och de vises sten , tr\u00e4ffar Harry Diggle p\u00e5 Den L\u00e4ckande Kitteln i  Diagongr\u00e4nden , vilket ocks\u00e5 \u00e4r med i filmen. Diggle beskrivs av  Minerva McGonagall  som en person som inte hade n\u00e5got vett, eftersom han den  1 november 1981  sk\u00f6t upp stj\u00e4rnor \u00f6ver Kent f\u00f6r att fira  Voldemorts  fall. Diggle b\u00e4r en violett dr\u00e4kt med en matchande hatt, med en liten blomma instucken i kanten. \n Elphias Doge [ redigera  |  redigera wikitext ] \n Elphias Doge \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Man \n H\u00e5rf\u00e4rg \n Silvrigt \n Elphias Doge  \u00e4r med i F\u00f6rtruppen som h\u00e4mtar  Harry Potter  fr\u00e5n  Familjen Dursley  till Fenixordens h\u00f6gkvarter i  London ,  Grimmaldiplan 12 . Han beskrivs med en v\u00e4sande r\u00f6st och silvrigt h\u00e5r. Enligt  Alastor Moody  brukade Doge b\u00e4ra en f\u00e5nig hatt. Doge gick p\u00e5 Hogwarts samma \u00e5r som  Albus Dumbledore . Han var ocks\u00e5 v\u00e4n till Dumbledore. N\u00e4r Albus Dumbeldore hade d\u00f6tt s\u00e5 skrev Elphias en bok och honom. \n Aberforth Dumbledore [ redigera  |  redigera wikitext ] \n Huvudartikel under  Familjen Dumbledore \n Aberforth \u00e4r Albus Dumbledores lillebror. Aberforth kn\u00e4cker n\u00e4san p\u00e5 Albus p\u00e5 Ariana Dumbledores (Ariana var deras lillasyster) begravning. (Eftersom hon dog under ett br\u00e5k mellan Albus, Aberfort och Gellert Grindewald (Man vet inte vem som d\u00f6dade henne. Antagligen Gellert)) Han blir arg och s\u00e4ger att det \u00e4r Albus fel att hon \u00e4r d\u00f6d. vilket f\u00f6rst\u00f6r deras relation. \n Arabella Figg [ redigera  |  redigera wikitext ] \n Arabella Doreen Figg \n Harry Potter-rollfigur \n Sk\u00e5despelare \n Kathryn Hunter ,  Svensk r\u00f6st  \u2013  Ewa Fr\u00f6ling \n Anknytning \n Lojalitet \n Fenixorden \n Information \n K\u00f6n \n Kvinna \n H\u00e5rf\u00e4rg \n Gr\u00e5 \n Blod \n Ynk \n Arabella Doreen Figg  \u00e4r en medlem av Fenixorden, och hennes st\u00f6rsta uppgift \u00e4r att vaka \u00f6ver  Harry Potter  d\u00e5 han bor hos  familjen Dursley . Arabella Figg, snarare kallad enbart Mrs Figg, upptr\u00e4der som  mugglare , men \u00e4r egentligen en  ynk . Sitt f\u00f6rsta framtr\u00e4dande g\u00f6r hon, d\u00e5 hon sitter barnvakt \u00e5t Harry Potter i  Harry Potter och de vises sten . Hon har alltid \u00e4lskat katter, och visade ofta bilder p\u00e5 sina katter d\u00e5 hon passade Harry n\u00e4r han var mindre. Hon fungerar som en av  Dumbledores  kontakter mellan den magiska och mugglarv\u00e4rlden. \n Mrs Figgs f\u00f6rsta tv\u00e5 namn liknar namn som \u00e4r vanliga i  familjen Black , till exempel 'Cedrella', 'Bellatrix', eller 'Elladora'. Det \u00e4r m\u00f6jligt att hon kommer fr\u00e5n sl\u00e4kten Black, men att hon kallade sig Figg f\u00f6r att d\u00f6lja sin sanna identitet, och sm\u00e4lta in bland  mugglarna  i sitt uppdrag att vaka \u00f6ver  Harry . \n I slutet av  Harry Potter och den flammande b\u00e4garen , n\u00e4mner  Dumbledore  Arabella Figg som en del av den gamla skaran, som var med i f\u00f6rsta kriget mot  Voldemort , vilket var den f\u00f6rsta ledtr\u00e5den om hennes sanna identitet. \n I  Harry Potter och Fenixorden  hj\u00e4lper hon Harry efter  dementorattacken  p\u00e5 Harry och hans kusin  Dudley , och v\u00e4ljer att avsl\u00f6ja sig f\u00f6r honom. D\u00e5  Trolldomsministeriet  f\u00f6rs\u00f6ker f\u00e5 Harry relegerad fr\u00e5n  Hogwarts , f\u00f6r att han anv\u00e4nt magi trots att han var minder\u00e5rig (vilket han gjorde f\u00f6r att r\u00e4dda sig sj\u00e4lv och sin kusin), vittnar hon inf\u00f6r  Wizengamot , som \u00e4r tveksamma till huruvida Harry ska f\u00e5 forts\u00e4tta g\u00e5 p\u00e5 Hogwarts. Detta bidrog till att Harry frik\u00e4ndes.  J.K. Rowling  har sagt att ynkar ser  dementorer . Hon avsl\u00f6jar ocks\u00e5 att hon med flit gjorde Harrys bes\u00f6k hos henne otrevliga, bj\u00f6d p\u00e5 gammal choklad och bara pratade om sina katter, eftersom  familjen Dursley  inte skulle skicka dit Harry om de visste att han hade trevligt. \n I  Harry Potter och halvblodsprinsen , \u00e4r Mrs Figg med p\u00e5  Dumbledores  begravning p\u00e5  Hogwarts . \n Rubeus Hagrid [ redigera  |  redigera wikitext ] \n Huvudartikel:  Rubeus Hagrid \n Rubeus Hagrid \u00e4r skogvaktare p\u00e5 skolan  Hogwarts  och vaktar den f\u00f6rbjudna skogen. Hagrid gick som ung p\u00e5 skolan sj\u00e4lv i  Gryffindor , men blev han anklagad av  Tom Dolder  \u2013  Lord Voldemort  \u2013 f\u00f6r att ha \u00f6ppnat hemligheternas kammare, och blev d\u00e4refter relegerad.  Albus Dumbledore  l\u00e4t honom dock stanna p\u00e5  Hogwarts  som skogvaktare. Hagrid blir god v\u00e4n med  Harry Potter  under Harrys tid p\u00e5  Hogwarts  och antagligen efter hans tid p\u00e5 skolan. \n Hestia Jones [ redigera  |  redigera wikitext ] \n Hestia Jones \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Kvinna \n H\u00e5rf\u00e4rg \n Svart \n Hestia Jones  \u00e4r en svarth\u00e5rig h\u00e4xa med rosa kinder som var en del i F\u00f6rtruppen, som hj\u00e4lpte  Harry  att rymma fr\u00e5n  familjen Dursley  till Fenixordens h\u00f6gkvarter,  Grimmaldiplan 12 . Hon var inte med i det F\u00f6rsta Kriget. Morgonen efter att Harry anl\u00e4nder till h\u00f6gkvarteret, st\u00e5r hon vakt utanf\u00f6r  Mysterieavdelningen , efter  Kingsley Shacklebolts  nattskift. Hon st\u00f6dde  Dumbledore  d\u00e5 han h\u00e4vdade att  Voldemort  hade \u00e5terv\u00e4nt. \n Minerva McGonagall [ redigera  |  redigera wikitext ] \n Huvudartikel:  Minerva McGonagall \n Sturgis Podmore [ redigera  |  redigera wikitext ] \n Sturgis Podmore \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Man \n H\u00e5rf\u00e4rg \n Blond \n Sturgis Podmores  f\u00f6ddes cirka  1957 , och hans uppgifter under det f\u00f6rsta kriget \u00e4r ok\u00e4nda, mer \u00e4n att han var en av f\u00e5 som inte dog eller blev sinnessjuka. I den \u00e5teruppbyggda orden hj\u00e4lpte han till att vakta  profetian  p\u00e5  Mysterieavdelningen  i  Trolldomsministeriet , men sattes under  Imperiusf\u00f6rbannelsen  av en  d\u00f6ds\u00e4tare , och d\u00f6mdes f\u00f6r att ha f\u00f6rs\u00f6kt komma in p\u00e5 Mysterieavdelningen. Han blev f\u00e5ngad av  ministeriearbetare , och skickades till  Azkaban  i sex m\u00e5nader. \n Kingsley Shacklebolt [ redigera  |  redigera wikitext ] \n Se:  Kingsley Shacklebolt \n Arthur Weasley [ redigera  |  redigera wikitext ] \n Se:  Arthur Weasley \n Bill Weasley [ redigera  |  redigera wikitext ] \n Se:  Bill Weasley \n Charlie Weasley [ redigera  |  redigera wikitext ] \n Se:  Charlie Weasley \n Molly Weasley [ redigera  |  redigera wikitext ] \n Se:  Molly Weasley \n Tveksamma medlemmar [ redigera  |  redigera wikitext ] \n Mundungus Fletcher [ redigera  |  redigera wikitext ] \n Mundungus Fletcher \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Man \n H\u00e5rf\u00e4rg \n Ljust r\u00f6dbrun \n Blod \n halvblod \n Mundungus \u201dDyngan\u201d Fletcher  \u00e4r en man som \u00e4r medlem i Fenixorden, och n\u00e4mns flera g\u00e5nger i f\u00f6rsta halvan av serien. I  Harry Potter och de vises sten , s\u00e4ger  professor McGonagall  att hon tror att Mundungus anv\u00e4nder magi framf\u00f6r  mugglare . I  Harry Potter och Hemligheternas kammare  rapporterar  Arthur Weasley  att Mundungus f\u00f6rs\u00f6kte f\u00f6rh\u00e4xa honom n\u00e4r han v\u00e4nde ryggen till. I  Harry Potter och den flammande b\u00e4garen , visas \u00e5terigen hans ganska kriminella natur, d\u00e5  Percy Weasley  ber\u00e4ttar att Mundungus beg\u00e4rde ers\u00e4ttning f\u00f6r ett tolvrumst\u00e4lt med en inbyggd  jacuzzi , som blev f\u00f6rst\u00f6rt under v\u00e4rldsm\u00e4sterskapen i  Quidditch , trots att han egentligen bara sov under en mantel, som var upph\u00e4ngd med fyra pinnar i marken. I slutet av samma bok, n\u00e4mner  Dumbledore  honom som en i Fenixorden som var med i F\u00f6rsta Kriget, och att han skulle informeras och erbjudas en plats i den ny\u00e5terf\u00f6renade orden ocks\u00e5. \n Fletcher blev dock inte sedd f\u00f6rr\u00e4n i det andra kapitlet i  Harry Potter och Fenixorden . Han skulle se till att  Harry Potter  inte blev attackerad, men ist\u00e4llet sk\u00f6tte han sin skumma f\u00f6rs\u00e4ljning av kittlar. Detta gav  Dolores Umbridge  chansen att skicka  dementorer  till Harry Potter, som d\u00e5 anv\u00e4nde en  patronusbesv\u00e4rjelse  f\u00f6r att r\u00e4dda sig sj\u00e4lv, vilket var Umbridges plan. Efter detta fick Mundungus k\u00e4nna  Arabella Figgs  vrede som slog honom i huvudet med sin p\u00e5se full med kattmatsburkar. \n Trots att Mundungus \u00e4r kriminell, \u00e4r han v\u00e4ldigt lojal mot  Dumbledore , som en g\u00e5ng ska ha f\u00e5tt honom ur en sv\u00e5r knipa. Dumbledore litar p\u00e5 Mundungus, och l\u00e5ter honom vara med i Fenixorden. Flera menar att det \u00e4r bra att ha med en s\u00e5dan som Mundungus eftersom han kan infiltrera i helt andra kretsar \u00e4n de andra. Han beskrivs som kort och kraftig, orakad, hjulbent, l\u00e5ngt r\u00f6dbrunt h\u00e5r och blodspr\u00e4ngda h\u00e4ngiga \u00f6gon, som fick honom att se ut som en  bassethund . Han r\u00f6ker \u00e4ven en pipa, som utger moln av gr\u00f6n r\u00f6k, och som luktar som br\u00e4nda strumpor. \n Medlemmarna i orden har blandade \u00e5sikter om Mundungus, de flesta, till exempel  Molly Weasley , tycker inte om aff\u00e4rerna han har parallellt med orden. De anser ocks\u00e5 att han inte borde blanda in kriminalitet i gruppen. Ingen f\u00f6rnekar dock att han \u00e4r anv\u00e4ndbar f\u00f6r orden. \n Han \u00e4r ocks\u00e5 bannlyst p\u00e5 livstid fr\u00e5n  Svinhuvudet  i  Hogsmeade , vilket genomdrevs av bartendern,  Aberforth Dumbledore , som dessutom har ett mycket gott minne. Dock maskerar han sig sj\u00e4lv, f\u00f6r att kringg\u00e5 bannlysningen. Inte s\u00e5 mycket \u00e4r k\u00e4nt om hans bakgrund, men  Phineas Nigellus Black  h\u00e4vdar att Fletcher \u00e4r  halvblod . \n I  Harry Potter och halvblodsprinsen , tar  Harry  Mundungus p\u00e5 bar g\u00e4rning utanf\u00f6r Tre Kvastar i  Hogsmeade , d\u00e4r han f\u00f6rs\u00f6ker s\u00e4lja  Sirius Blacks  \u00e4godelar (som efter Sirius d\u00f6d, tillfallit Harry) till  Aberforth Dumbledore . Mundungus g\u00f6mmer sig, men blir senare f\u00e4ngslad i  Azkaban , eftersom han l\u00e5tsades vara en  inferius , under ett slarvigt och hastigt r\u00e5n, vilket ordensmedlemmen  Severus Snape  fann roligt. \n Olympe Maxime [ redigera  |  redigera wikitext ] \n Olympe Maxime \n Harry Potter-rollfigur \n Sk\u00e5despelare \n Frances de la Tour ,  Svensk r\u00f6st  \u2013  Pia Johansson \n Anknytning \n Lojalitet \n Beauxbatons ,  Fenixorden \n Information \n K\u00f6n \n Kvinna \n H\u00e5rf\u00e4rg \n Svart \n \u00d6gonf\u00e4rg \n Svart \n Blod \n Halvj\u00e4tte \n Madame  Olympe Maxime  \u00e4r en fransk rektor p\u00e5 den franska skolan  Beauxbatons , och kanske medlem av Fenixorden. \n Olympe Maxime medverkade f\u00f6r f\u00f6rsta g\u00e5ngen i  Harry Potter och den flammande b\u00e4garen , d\u00e4r hon tillsammans med n\u00e5gra franska elever kom till  Hogwarts  f\u00f6r den  Magiska trekampen . Hon \u00e4r en halvj\u00e4ttinna, och enormt stor, vilket hon f\u00f6rnekar, men eftersom hon \u00e4r st\u00f6rre \u00e4n  Hagrid  s\u00e5 \u00e4r det sj\u00e4lvklart. Hagrid flirtade mycket med henne, fylldes med avsky d\u00e5 Hagrid ber\u00e4ttade att han var en  halvj\u00e4tte . Hon kan ha varit f\u00f6rnekande, eller ha ogillat Hagrids r\u00e4ttframhet. De blev v\u00e4nner igen i slutet av boken. \n I den femte boken,  Harry Potter och Fenixorden , n\u00e4mns hon av Hagrid. Han ber\u00e4ttar f\u00f6r  Harry ,  Ron  och  Hermione  att han och Olympe Maxime bes\u00f6kte j\u00e4ttarna under sommaren, i ett f\u00f6rs\u00f6k att f\u00e5 dem p\u00e5 Fenixordens sida. Han tyckte att hon sk\u00f6tte trollformlerna fantastiskt d\u00e5 de m\u00f6tte j\u00e4ttarna. Tillsammans med Hagrid gav hon j\u00e4ttarna en kvist med  Gubraitiansk eld . \n I  Harry Potter och halvblodsprinsen , medverkar madame Maxime vid  Dumbledores  begravning. Hon n\u00e4mndes inte mer i boken, men det verkar som om hon och  Hagrid  kommer att kunna trivas ihop i ett eventuellt f\u00f6rh\u00e5llande. \n Fred och George Weasley [ redigera  |  redigera wikitext ] \n Se  Fred  och  George Weasley \n Peter \"Slingersvans\" Pettigrew [ redigera  |  redigera wikitext ] \n Se  Peter Pettigrew \n Oliver Wood [ redigera  |  redigera wikitext ] \n Oliver Wood deltog i Slaget om Hogwarts tillsammans med bland andra Fred och George samt Kingsley. Han \u00e4r f\u00f6rmodligen medlem i orden. Se  Oliver Wood . \n Tidigare medlemmar [ redigera  |  redigera wikitext ] \n Edgar Bones [ redigera  |  redigera wikitext ] \n Edgar Bones \n Harry Potter-rollfigur \n Anknytning \n Lojalitet \n Fenixorden \n Elevhem \n Ok\u00e4nt, troligen  Hufflepuff \n Information \n K\u00f6n \n Man \n Familj \n Familjen Bones \n Edgar Bones  var en medlem av Fenixorden p\u00e5  1970-talet , men d\u00f6dades med sin fru och barn av en  d\u00f6ds\u00e4tare .  Rubeus Hagrid  t\u00e4nkte p\u00e5 familjen Bones som n\u00e5gra av den tidens b\u00e4sta trollkarlar och h\u00e4xor, och  Alastor Moody  sade att \u201dhan var en duktig trollkarl\u201d. Edgar Bones var bror till  Amelia bones . Hans systerdotter,  Susan Bones , \u00e4r en flicka i  Hufflepuff  som g\u00e5r i samma \u00e5rskurs som Harry. Efter massflykten ur  Azkaban , ber\u00e4ttar hon f\u00f6r Harry att hon inte f\u00f6rst\u00e5r hur Harry st\u00e5r ut. \n Sirius Black [ redigera  |  redigera wikitext ] \n Huvudartikel:  Sirius Black \n Albus Dumbledore [ redigera  |  redigera wikitext ] \n Huvudartikel:  Albus Dumbledore \n Benjy Fenwick [ redigera  |  redigera wikitext ] \n Benjy Fenwick \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Man \n Benjy Fenwick  var en medlem av Fenixorden under det F\u00f6rsta Kriget mot  Lord Voldemort .  Alastor Moody  ber\u00e4ttar f\u00f6r  Harry  hur Fenwick f\u00f6rintades till sm\u00e5bitar av  d\u00f6ds\u00e4tare . \n Frank och Alice Longbottom [ redigera  |  redigera wikitext ] \n Frank och Alice Longbottom \n Harry Potter-rollfigur \n Anknytning \n Lojalitet \n Fenixorden \n Elevhem \n Gryffindor \n Information \n K\u00f6n \n Man och Kvinna \n H\u00e5rf\u00e4rg \n Ok\u00e4nt/Gr\u00e5tt \n Blod \n renblod \n Familj \n Familjen Longbottom \n Frank och Alice Longbottom  \u00e4r f\u00f6r\u00e4ldrar till  Neville Longbottom , en pojke i elevhemmet  Gryffindor  i samma \u00e5rskurs som  Harry Potter  p\u00e5  Hogwarts . Bland andra  Alastor Moody  ans\u00e5g dem vara n\u00e5gra av de b\u00e4sta  Aurorerna  som  Trolldomsministeriet  n\u00e5gonsin haft. \n Deras framg\u00e5ng fick ett abrupt slut, d\u00e5 Frank och Alice blev torterade tills de blev sinnessjuka med  Cruciatusf\u00f6rbannelsen  av  Barty Crouch Jr ,  Bellatrix ,  Rodolphus och Rabastan Lestrange . Neville fick bo hos sin farmor  Augusta Longbottom  d\u00e5 Alice och Frank skickats till  Sankt Mungos sjukhus , d\u00e4r de har varit sedan dess. Tortyren p\u00e5 dem beskrivs som ett av de v\u00e4rsta brotten som beg\u00e5tts av  d\u00f6ds\u00e4tare , eftersom sm\u00e4rtan resulterade i en liten rest av deras forna personer. I fyran d\u00e5  Barty Crouch Jr  f\u00f6rkl\u00e4dde sig till Moody s\u00e5 visar han de tre of\u00f6rl\u00e5tliga f\u00f6rbannelserna och n\u00e4r han g\u00f6r Crucio s\u00e5 blir Neville som sten och Hermione g\u00f6r s\u00e5 att han slutar. \n Neville  och hans farmor bes\u00f6ker Frank och Alice under loven. Nevilles f\u00f6r\u00e4ldrar k\u00e4nner inte igen honom, men k\u00e4nner igen honom som n\u00e5gon de tycker om. I  Harry Potter och Fenixorden , ger Alice ett tuggummipapper till Neville, som stoppar det i fickan, trots att hans farmor ber honom att kasta det. Den h\u00e4r h\u00e4ndelsen har diskuterats mycket av fans, men  J.K Rowling  har ber\u00e4ttat att det inte har n\u00e5gonting med inneh\u00e5llet i den sjunde boken att g\u00f6ra. \n Neville anv\u00e4nde Franks trollstav fram till dess att  d\u00f6ds\u00e4taren   Antonin Dolohov  hade s\u00f6nder den p\u00e5  Mysterieavdelningen . \n Remus Lupin [ redigera  |  redigera wikitext ] \n Huvudartikel:  Remus Lupin \n Marlene McKinnon [ redigera  |  redigera wikitext ] \n Marlene McKinnon \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Kvinna \n Marlene McKinnon  n\u00e4mns d\u00e5  Alastor Moody  ber\u00e4ttar om hur Fenixorden var under det F\u00f6rsta Kriget mot  Lord Voldemort , och visar ett fotografi. Hon blev d\u00f6dad av  d\u00f6ds\u00e4tare  (enligt  Igor Karkaroff  var det  Travers ), tillsammans med hela sin familj, endast tv\u00e5 veckor efter att fotografiet togs.  Rubeus Hagrid  ber\u00e4ttade att han tyckte att hon var en av den tidens b\u00e4sta h\u00e4xor. \n Dorcas Meadowes [ redigera  |  redigera wikitext ] \n Dorcas Meadowes \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Kvinna \n Dorcas Meadowes  presenteras f\u00f6r l\u00e4saren, d\u00e5  Alastor Moody  ber\u00e4ttar om Fenixorden under det F\u00f6rsta Kriget mot  Lord Voldemort , och visade ett fotografi. Hon \u00e4r den enda k\u00e4nda medlemmen av orden (med undantag av  James  och  Lily Potter ), som blev d\u00f6dad under det F\u00f6rsta Kriget av Voldemort. \n Alastor \u201dMonster\u00f6gat\u201d Moody [ redigera  |  redigera wikitext ] \n Huvudartikel:  Alastor Moody \n James Potter [ redigera  |  redigera wikitext ] \n Se:  James Potter \n Lily Potter [ redigera  |  redigera wikitext ] \n Se:  Lily Potter \n Fabian och Gideon Prewett [ redigera  |  redigera wikitext ] \n Fabian och Gideon Prewett \n Harry Potter-rollfigur \n Anknytning \n Lojalitet \n Fenixorden \n Elevhem \n ( Gryffindor ?) \n Information \n K\u00f6n \n M\u00e4n \n Blod \n Renblod \n Familj \n Familjen Prewett \n Gideon och Fabian Prewett  var br\u00f6der till  Molly Weasley , och var mycket m\u00e4ktiga trollkarlar. De var med i Fenixorden under det F\u00f6rsta Kriget. De blev d\u00f6dade av fem  d\u00f6ds\u00e4tare , men d\u00e5 hade de redan hunnit f\u00e5nga flera stycken sj\u00e4lva. \n Gideon var en domare i  Bibeln  som med endast 300 m\u00e4n och Guds hj\u00e4lp fick Israels plundrande fiender, Midjaniterna, att gripas av panik och f\u00f6rvirring s\u00e5 att de d\u00f6dade sig sj\u00e4lva. Gideon kan \u00f6vers\u00e4ttas med \u201den m\u00e4ktig krigare\u201d [ 1 ] [ 2 ] , n\u00e5got som st\u00e4mmer bra in p\u00e5 Gideon Prewett eftersom det kr\u00e4vdes fem d\u00f6ds\u00e4tare att ta d\u00f6d p\u00e5 honom och hans bror. \n Severus Snape [ redigera  |  redigera wikitext ] \n Huvudartikel:  Severus Snape \n Nymphadora Tonks [ redigera  |  redigera wikitext ] \n Huvudartikel:  Nymphadora Tonks \n Emmeline Vance [ redigera  |  redigera wikitext ] \n Emmeline Vance \n Harry Potter-rollfigur \n Anknytning \n Lojalitet \n Fenixorden \n Information \n K\u00f6n \n Kvinna \n Emmeline Vance  var medlem av Fenixorden, och hj\u00e4lpte  Harry  att rymma fr\u00e5n  familjen Dursley  och ta sig till ordens h\u00f6gkvarter i  London ,  Grimmaldiplan 12 . Hon hade p\u00e5 sig en smaragdgr\u00f6n sjal. Hon var en av f\u00e5 som \u00f6verlevde det F\u00f6rsta Kriget mot  Lord Voldemort . \n Hon blev tillf\u00e5ngatagen och d\u00f6dad av  d\u00f6ds\u00e4tare   sommaren 1996  med information som  Severus Snape  hade gett anspr\u00e5k p\u00e5 att f\u00e5 ge. Enligt  mugglarnas premi\u00e4rminister , skedde mordet alldeles runt h\u00f6rnet fr\u00e5n  hans  kontor, men han s\u00e5g inte vem som d\u00f6dade hon. \n K\u00e4llor [ redigera  |  redigera wikitext ] \n ^   Strong\u2019s hebrew bible dictionary. \n ^   Gideon, Hebrewbabynames.com. \n Se \u00e4ven [ redigera  |  redigera wikitext ] \n Harry Potter \n D\u00f6ds\u00e4tare \n Albus Dumbledore \n Harry Potter och Fenixorden \n v \u00a0 \u2022 \u00a0 r \n Rollfigurer i Harry Potter \n Huvudpersoner \n Harry Potter \u00a0\u00b7   Ron Weasley \u00a0\u00b7   Hermione Granger \u00a0\u00b7   Ginny Weasley   \u00a0\u00b7   Lord Voldemort \u00a0\u00b7   Albus Dumbledore \u00a0\u00b7   Severus Snape \n Hogwarts \nstudenter \n Cho Chang \u00a0\u00b7   Colin Creevey \u00a0\u00b7   Cedric Diggory \u00a0\u00b7   Neville Longbottom \u00a0\u00b7   Luna Lovegood \u00a0\u00b7   Draco Malfoy \u00a0\u00b7   Snigelklubbens medlemmar \n Elevhem:   Gryffindor \u00a0\u00b7   Slytherin \u00a0\u00b7   Ravenclaw \u00a0\u00b7   Hufflepuff \n Hogwarts \npersonal \n Barty Crouch Jr. \u00a0\u00b7   Armando Dippet \u00a0\u00b7   Argus Filch \u00a0\u00b7   Rubeus Hagrid \u00a0\u00b7   Gyllenroy Lockman \u00a0\u00b7   Remus Lupin \u00a0\u00b7   Minerva McGonagall \u00a0\u00b7   Quirinus Quirrell \u00a0\u00b7   Horace Snigelhorn \u00a0\u00b7   Sibylla Trelawney \u00a0\u00b7   Dolores Umbridge \u00a0\u00b7   Poppy Pomfrey \n Familjer \noch sl\u00e4ktingar \n Familjen Potter \u00a0\u00b7   Familjen Dursley \u00a0\u00b7   Familjen Weasley \u00a0\u00b7   Familjen Malfoy \u00a0\u00b7   Familjen Black \u00a0\u00b7   Familjen Dolder \u00a0\u00b7   Familjen Gaunt \u00a0\u00b7   Familjen Dumbledore \n Fleur Delacour \u00a0\u00b7   Sirius Black \u00a0\u00b7   Gabrielle Delacour \u00a0\u00b7   Tobias Snape och Eileen Prins \u00a0\u00b7   Graup \n Husdjur \n Fawkes \u00a0\u00b7   Hedwig \u00a0\u00b7   Krumben \u00a0\u00b7   Nagini \u00a0\u00b7   Vingf\u00e5le \n\t\t\t\t\t\tH\u00e4mtad fr\u00e5n \" https://sv.wikipedia.org/w/index.php?title=Fenixorden_(fiktion)&oldid=30132221 \"\t\t\t\t\t \n Kategorier :  Rollfigurer i Harry Potter Organisationer i Harry Potter   \n Navigeringsmeny \n Personliga verktyg \n Inte inloggad Diskussion Bidrag Skapa konto Logga in   \n Namnrymder \n Artikel Diskussion   \n Varianter \n Visningar \n Visa Redigera Redigera wikitext Visa historik   \n Mer \n S\u00f6k \n Navigering \n Huvudsida Nyb\u00f6rjarkurs Deltagarportalen Bybrunnen Senaste \u00e4ndringarna Slumpartikel Ladda upp filer St\u00f6d Wikipedia Kontakta Wikipedia Hj\u00e4lp   \n Skriv ut/exportera \n Skapa en bok Ladda ner som PDF Utskriftsv\u00e4nlig version   \n Verktyg \n Sidor som l\u00e4nkar hit Relaterade \u00e4ndringar Specialsidor Permanent l\u00e4nk Sidinformation Wikidataobjekt Anv\u00e4nd denna sida som referens   \n Spr\u00e5k \n \u0627\u0644\u0639\u0631\u0628\u064a\u0629 \u09ac\u09be\u0982\u09b2\u09be \u0411\u044a\u043b\u0433\u0430\u0440\u0441\u043a\u0438 Bosanski Brezhoneg Catal\u00e0 \u010ce\u0161tina Dansk Eesti English Espa\u00f1ol \u0641\u0627\u0631\u0633\u06cc Fran\u00e7ais \ud55c\uad6d\uc5b4 Hrvatski Bahasa Indonesia \u00cdslenska Italiano \u05e2\u05d1\u05e8\u05d9\u05ea \u10e5\u10d0\u10e0\u10d7\u10e3\u10da\u10d8 \u049a\u0430\u0437\u0430\u049b\u0448\u0430 Latina Lietuvi\u0173 Magyar \u041c\u0430\u043a\u0435\u0434\u043e\u043d\u0441\u043a\u0438 Bahasa Melayu Nederlands \u65e5\u672c\u8a9e Norsk Norsk nynorsk Polski Portugu\u00eas Rom\u00e2n\u0103 \u0420\u0443\u0441\u0441\u043a\u0438\u0439 Sloven\u010dina \u0421\u0440\u043f\u0441\u043a\u0438 / srpski Srpskohrvatski / \u0441\u0440\u043f\u0441\u043a\u043e\u0445\u0440\u0432\u0430\u0442\u0441\u043a\u0438 Suomi \u0e44\u0e17\u0e22 T\u00fcrk\u00e7e \u0423\u043a\u0440\u0430\u0457\u043d\u0441\u044c\u043a\u0430 Ti\u1ebfng Vi\u1ec7t \u4e2d\u6587   \n Redigera l\u00e4nkar   \n  Sidan redigerades senast den 24 juni 2015 kl. 22.13. \n Wikipedias text \u00e4r tillg\u00e4nglig under licensen   Creative Commons Erk\u00e4nnande-dela-lika 3.0 Unported . F\u00f6r bilder, se respektive bildsida (klicka p\u00e5 bilden). Se vidare  Wikipedia:Upphovsr\u00e4tt  och  anv\u00e4ndarvillkor . \n Wikimedias integritetspolicy \n Om Wikipedia \n F\u00f6rbeh\u00e5ll \n Utvecklare \n Cookie statement \n Mobil vy"}