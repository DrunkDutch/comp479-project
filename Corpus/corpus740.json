{"url": "https://it.wikipedia.org/wiki/Wikipedia:Sala_stampa/Wikipedia", "content": "Wikipedia:Sala stampa/Wikipedia - Wikipedia \n Wikipedia:Sala stampa/Wikipedia   \n Da Wikipedia, l'enciclopedia libera.   <  Wikipedia:Sala stampa \n\t\t\t\t\tVai a:\t\t\t\t\t navigazione , \t\t\t\t\t ricerca \n Sala stampa \n Archivio comunicati stampa  \u00b7  Press kit  \u00b7  Ultime notizie  \u00b7  Analisi di Wikipedia  \u00b7  Rassegna stampa  ( discussioni interne ) \n Una versione in formato PDF di questa pagina \u00e8 disponibile  qui   (ultima versione: marzo 2011 ) . \n Vedi anche  Dati chiave su Wikipedia  (PDF) e  Cose da sapere su Wikimedia  (PDF)  (ultima versione: marzo 2011) . \nLogo di Wikipedia \n Wikipedia  \u00e8 un'enciclopedia multilingue liberamente consultabile sul Web, fondata sulla certezza che ciascuno possieda delle conoscenze che pu\u00f2 condividere con gli altri. L'ambizioso progetto, che prende il via il  15 gennaio   2001  in lingua inglese, nell'arco di soli quattro mesi ha visto nascere altre 13 edizioni, tra le quali quella in italiano. \n La caratteristica principale di questa enciclopedia \u00e8 di essere interamente scritta da volontari: chiunque pu\u00f2 creare o modificare una voce istantaneamente. Gli utenti stessi si occupano anche di approvare le regole e le linee guida per il funzionamento dell'enciclopedia. \u00c8 perci\u00f2 molto difficile che una specifica voce abbia un unico autore: pi\u00f9 spesso \u00e8 il frutto del lavoro di decine, talvolta di centinaia di persone che condividono le proprie conoscenze per modificarne e migliorarne il contenuto. Il risultato \u00e8 un perenne \"lavoro in corso\", che cresce e tende sempre a migliorarsi. \n I  contributori di Wikipedia  hanno alle spalle storie molto diverse: sono studenti, insegnanti, esperti o semplici appassionati di un qualche argomento, ognuno dei quali contribuisce nel proprio campo d'interesse. Wikipedia crede che ogni persona abbia il diritto di imparare, ma anche che ognuno abbia qualcosa da insegnare agli altri. I partecipanti sono liberi di decidere se crearsi un'identit\u00e0 fornendo un nome utente e una password, o meno: la registrazione non \u00e8 obbligatoria. \n Come si pu\u00f2 evincere da alcuni suoi principi fondamentali, Wikipedia si pone come obiettivo il raggiungimento di un punto di vista neutrale, incoraggiando le persone con opinioni diverse a confrontarsi e a lavorare insieme per rendere le voci equilibrate e condivise. \n Tutti i testi presenti su Wikipedia sono pubblicati con licenze  definite libere , la  GNU Free Documentation License  (GFDL) e la Creative Commons Attribuzione-Condividi allo stesso modo, abbreviata in  CC BY-SA ; possono pertanto essere utilizzati, modificati e ridistribuiti con ampia libert\u00e0, purch\u00e9 si rispetti quanto previsto dalle licenze stesse, in particolare per ci\u00f2 che concerne l'obbligo di citare la fonte. \n A settembre 2015 Wikipedia.org \u00e8 il settimo sito al mondo secondo il  traffic rank  di  Alexa   [1]  ed il decimo secondo il  website ranking  elaborato da  SimilarWeb   [2] , oltre a ricevere pi\u00f9 di 374 milioni di utenti unici al mese  [3] . Risulta disponibile in 291 lingue (di cui 280 attive) e conta in totale pi\u00f9 di 36 milioni di voci  [4] (1\u00a0400\u00a0022 delle quali in italiano) scritte da una comunit\u00e0 globale di oltre 57 milioni di utenti registrati [5] . \n Il 27 gennaio 2013 a questo progetto \u00e8 stato dedicato l'asteroide denominato \" 274301 Wikipedia \". \n Indice \n 1   Wikimedia \n 2   Note \n 3   Ulteriori informazioni \n 4   Contatti \n Wikimedia \nLogo di Wikimedia Italia \n Wikipedia \u00e8 un progetto creato da  Wikimedia Foundation  (WMF), la fondazione  non profit  statunitense nata nel giugno del 2003 con la finalit\u00e0 di incoraggiare la crescita e lo sviluppo di progetti  open content , basati sul  wiki , e di fornirne gratuitamente e senza alcuna pubblicit\u00e0 i contenuti. \n Wikimedia Italia  (WMI) \u00e8 la corrispondente italiana di Wikimedia Foundation. Costituitasi nel giugno 2005, l'associazione, che non ha fini di lucro, si propone di contribuire attivamente alla diffusione e alla condivisione del sapere e della cultura, promuovendo tra l'altro i progetti curati dalla Wikimedia Foundation. Wikimedia Italia \u00e8 un' associazione di promozione sociale  e non \u00e8 responsabile ad alcun titolo dei contenuti presenti su Wikipedia. [6] \n Note \n ^   ( EN )  Alexa , su  alexa.com .  URL consultato il 24 settembre 2015 . \n ^   ( EN )  SimilarWeb , su  similarweb.com .  URL consultato il 24 settembre 2015 . \n ^   Report card , Wikimedia.  URL consultato il 24 settembre 2015 . \n ^   Fonte:  meta:List of Wikipedias/it \n ^   Fonte:  meta:List of Wikipedias/it \n ^   Statuto di Wikimedia Italia \n Ulteriori informazioni \n Wikipedia:  http://it.wikipedia.org \n Wikimedia Foundation:  http://wikimediafoundation.org \n Wikimedia Italia:  http://www.wikimedia.it \n Wikimedia Svizzera:  http://www.wikimedia.ch \n Dati dettagliati sull'edizione italiana:  http://it.wikipedia.org/wiki/Wikipedia:Stampa \n Statistiche interne:  http://it.wikipedia.org/wikistats/IT/Sitemap.htm  - Wikimedia Report Card:  http://stats.wikimedia.org/reportcard/ \n Media kit (loghi e foto):  http://commons.wikimedia.org/wiki/Commons:Stampa?uselang=it \n 10 cose che non sapevate su Wikipedia \n Altre 10 cose da sapere, alcuni miti sfatati su Wikipedia e Wikimedia \n Cosa significa  enciclopedia libera ? \n Raccomandazioni e linee guida \n Risposte alle obiezioni comuni \n Contatti \n Per le richieste relative alle voci di Wikipedia, le informazioni su chi contattare si trovano alla pagina  Wikipedia:Contatti . \n Per l'Italia i giornalisti possono contattare l'associazione Wikimedia Italia: il presidente Lorenzo Losa, e-mail  presidente (at) wikimedia.it , o il portavoce Maurizio Codogno, e-mail  press (at) wikimedia.it . Si noti che  Wikimedia Italia non gestisce Wikipedia in lingua italiana : richieste riguardanti le voci dell'enciclopedia verranno pertanto rimandate a  Wikipedia:Contatti . Wikimedia Italia inoltre  non ha accesso ai log di Wikipedia : non \u00e8 quindi in grado di indicare chi corrisponde a un account dell'enciclopedia. \n Per la Svizzera, invece, fare riferimento a Wikimedia Svizzera e Ilario Valdelli  ilario.valdelli (at) wikimedia.ch  e alla  relativa pagina dei contatti  o utilizzare la  mail dedicata . Anche per Wikimedia Svizzera vale la stessa nota che per Wikimedia Italia. \n Per altri capitoli fare riferimento alla  pagina di Wikimedia Foundation  con tutti i contatti divisi per nazione. \n Inoltre \u00e8 possibile contattare: \n il Senior Director, Communications di Wikimedia Foundation, Jay Walsh, per telefono +1 415-839-6885 o via mail  press (at) wikimedia.org \n il fondatore di Wikipedia  Jimmy Wales : per e-mail  jwales (at) wikimedia.org \n\t\t\t\t\t\tEstratto da \" https://it.wikipedia.org/w/index.php?title=Wikipedia:Sala_stampa/Wikipedia&oldid=90151697 \"\t\t\t\t\t \n Categoria :  Pubbliche relazioni Categoria nascosta:  Pagine di servizio protette parzialmente   \n Menu di navigazione \n Strumenti personali \n Accesso non effettuato discussioni contributi registrati entra   \n Namespace \n Pagina di servizio Discussione   \n Varianti \n Visite \n Leggi Visualizza wikitesto Cronologia   \n Altro \n Ricerca \n Navigazione \n Pagina principale Ultime modifiche Una voce a caso Vetrina Aiuto Sportello informazioni   \n Comunit\u00e0 \n Portale Comunit\u00e0 Bar Il Wikipediano Fai una donazione Contatti   \n Strumenti \n Puntano qui Modifiche correlate Pagine speciali Link permanente Informazioni pagina Elemento Wikidata   \n Stampa/esporta \n Crea un libro Scarica come PDF Versione stampabile   \n In altri progetti \n Wikimedia Commons MediaWiki Meta-Wiki Wikispecies Wikibooks Wikidata Wikinotizie Wikivoyage Wikizionario   \n In altre lingue \n \u0410\u04a7\u0441\u0448\u04d9\u0430 Afrikaans Alemannisch Aragon\u00e9s \u0627\u0644\u0639\u0631\u0628\u064a\u0629 \u0645\u0635\u0631\u0649 \u0985\u09b8\u09ae\u09c0\u09af\u09bc\u09be Asturianu Az\u0259rbaycanca \u062a\u06c6\u0631\u06a9\u062c\u0647 \u0411\u0430\u0448\u04a1\u043e\u0440\u0442\u0441\u0430 Boarisch \u0411\u0435\u043b\u0430\u0440\u0443\u0441\u043a\u0430\u044f \u0411\u0435\u043b\u0430\u0440\u0443\u0441\u043a\u0430\u044f (\u0442\u0430\u0440\u0430\u0448\u043a\u0435\u0432\u0456\u0446\u0430)\u200e \u0411\u044a\u043b\u0433\u0430\u0440\u0441\u043a\u0438 \u092d\u094b\u091c\u092a\u0941\u0930\u0940 Bahasa Banjar \u09ac\u09be\u0982\u09b2\u09be \u0f56\u0f7c\u0f51\u0f0b\u0f61\u0f72\u0f42 Catal\u00e0 \u041d\u043e\u0445\u0447\u0438\u0439\u043d Cebuano \u06a9\u0648\u0631\u062f\u06cc \u0427\u04d1\u0432\u0430\u0448\u043b\u0430 Cymraeg Dansk Deutsch \u0395\u03bb\u03bb\u03b7\u03bd\u03b9\u03ba\u03ac English Espa\u00f1ol Euskara \u0641\u0627\u0631\u0633\u06cc Suomi F\u00f8royskt Fran\u00e7ais Nordfriisk Frysk Galego \ud800\udf32\ud800\udf3f\ud800\udf44\ud800\udf39\ud800\udf43\ud800\udf3a \u0a97\u0ac1\u0a9c\u0ab0\u0abe\u0aa4\u0ac0 \u05e2\u05d1\u05e8\u05d9\u05ea \u0939\u093f\u0928\u094d\u0926\u0940 Magyar \u0540\u0561\u0575\u0565\u0580\u0565\u0576 Bahasa Indonesia \ua187\ua259 Ilokano \u00cdslenska \u65e5\u672c\u8a9e Basa Jawa \u049a\u0430\u0437\u0430\u049b\u0448\u0430 \u1797\u17b6\u179f\u17b6\u1781\u17d2\u1798\u17c2\u179a \u0c95\u0ca8\u0ccd\u0ca8\u0ca1 \ud55c\uad6d\uc5b4 Kurd\u00ee \u041a\u044b\u0440\u0433\u044b\u0437\u0447\u0430 L\u00ebtzebuergesch Lietuvi\u0173 Latvie\u0161u M\u0101ori \u041c\u0430\u043a\u0435\u0434\u043e\u043d\u0441\u043a\u0438 \u041c\u043e\u043d\u0433\u043e\u043b Bahasa Melayu \u1019\u103c\u1014\u103a\u1019\u102c\u1018\u102c\u101e\u102c \u0645\u0627\u0632\u0650\u0631\u0648\u0646\u06cc \u0928\u0947\u092a\u093e\u0932\u0940 Norsk nynorsk Norsk Din\u00e9 bizaad \u0b13\u0b21\u0b3c\u0b3f\u0b06 \u0418\u0440\u043e\u043d \u0a2a\u0a70\u0a1c\u0a3e\u0a2c\u0a40 Kapampangan Polski Portugu\u00eas Runa Simi Rom\u00e2n\u0103 \u0420\u0443\u0441\u0441\u043a\u0438\u0439 Scots \u0633\u0646\u068c\u064a Davvis\u00e1megiella S\u00e4ng\u00f6 \u0dc3\u0dd2\u0d82\u0dc4\u0dbd Simple English Sloven\u010dina Sloven\u0161\u010dina Soomaaliga \u0421\u0440\u043f\u0441\u043a\u0438 / srpski Basa Sunda Svenska Kiswahili \u0ba4\u0bae\u0bbf\u0bb4\u0bcd \u0c24\u0c46\u0c32\u0c41\u0c17\u0c41 \u0422\u043e\u04b7\u0438\u043a\u04e3 \u0e44\u0e17\u0e22 Tagalog T\u00fcrk\u00e7e \u0422\u0430\u0442\u0430\u0440\u0447\u0430/tatar\u00e7a \u0626\u06c7\u064a\u063a\u06c7\u0631\u0686\u06d5 / Uyghurche \u0423\u043a\u0440\u0430\u0457\u043d\u0441\u044c\u043a\u0430 Ti\u1ebfng Vi\u1ec7t Walon Winaray \u5434\u8bed \u10db\u10d0\u10e0\u10d2\u10d0\u10da\u10e3\u10e0\u10d8 \u05d9\u05d9\u05b4\u05d3\u05d9\u05e9 Yor\u00f9b\u00e1 \u4e2d\u6587 \u7cb5\u8a9e   \n Modifica collegamenti   \n  Questa pagina \u00e8 stata modificata per l'ultima volta il\u00a012 ago 2017 alle 12:22. \n Il testo \u00e8 disponibile secondo la  licenza Creative Commons Attribuzione-Condividi allo stesso modo ; possono applicarsi condizioni ulteriori. Vedi le  condizioni d'uso  per i dettagli. \n Informativa sulla privacy \n Informazioni su Wikipedia \n Avvertenze \n Sviluppatori \n Dichiarazione sui cookie \n Versione mobile"}